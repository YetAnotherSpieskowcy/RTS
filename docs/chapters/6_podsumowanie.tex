\chapter{Podsumowanie}\label{chap:summary}
Niniejszy rozdział zawiera podsumowanie osiągniętych rezultatów, ewentualne dalsze możliwości rozwoju oraz opinię o
utworzonym prototypie. W tym celu zespół poprosił osobę z zewnątrz o zagranie w przygotowaną grę oraz wyrażenie swojego
zdania na jej temat.

\section{Osiągnięte efekty (Bogna Lew)}
W ramach projektu został przygotowany prototyp gry strategii czasu rzeczywistego posiadającej aspekty komputerowej gry
fabularnej. Gra osadzona została w realiach wczesnego średniowiecza i czerpała inspirację z Celtów. Została ona
utworzona za pomocą silnika Unity oraz dostępnych dla niego narzędzi. Dodatkowo wykorzystano w niej modele i animacje,
które są możliwe do pozyskania w Asset Store oraz stylistycznie oddają realia wybranej epoki historycznej.

Utworzony prototyp udostępnia podstawowe mechanizmy typowe dla gatunku gier strategii czasu rzeczywistego, takie jak
zarządzanie jednostkami, budowanie budowli oraz prosty system zarządzania zasobami. Ponadto gra umożliwia użytkownikowi
możliwość sterowania własną postacią oraz wchodzenia w interakcje z postaciami niezależnymi, od których może przyjmować
zlecenia.

W grze występują cztery główne typy jednostek: postacie bez broni, miecznicy, łucznicy oraz budowniczowie. Pierwsze dwa
rodzaje odpowiadają za walkę w zwarciu, wykonując odpowiednie ataki. Łucznicy preferują wykonywać ataki dystansowe,
jednakże w razie konieczności podejmują walkę wręcz. Budowniczowe są jednostkami odpowiedzialnymi za budowanie budynków
wskazanych przez gracza i nie wykonują żadnych ataków. Gracz może wydawać komendy postaciom wojowników takie jak rozkaz
ataku, podążania za jego awatarem bądź udania się we wskazane miejsce.

Mechanizm budowania udostępnia graczowi cztery typy budowli: ławkę, namiot, dom oraz płot, a ich modele stylistycznie
pasują do wypranej epoki historycznej. Gra stosuje typowe dla swojego gatunku ograniczenie jakim jest konieczność
poniesienia kosztów budowy obiektu. Ponadto gra uniemożliwia graczowi umiejscowienie budowli na obszarze zbyt stromym
lub na którym znajdują się inne obiekty bądź postacie.

Gra zawiera również prosty interfejs użytkownika, wspomagający gracza w trakcie rozgrywki. Oferuje między innymi kompas,
na którym są zaznaczane najważniejsze punkty w świecie. Imituje to sposób nawigacji w epoce, w której osadzona jest gra,
kiedy to ludzie nie posiadali pełnej wiedzy o otoczeniu, a jedynie pewne ogólne informacje.

Utworzona gra spełnia główne założenie projektu, jakim jest jak najdokładniejsze oddanie realiów historycznych wybranej
epoki. Wykorzystywane w grze modele, bronie, czy słownictwo zostało starannie dobrane tak, aby dobrze oddawały
czasy wczesnego średniowiecza i panujący wtedy światopogląd.

\input{chapters/opinia}
\input{chapters/dalsze_prace}
\input{chapters/opinia}
\input{chapters/wnioski}
