Nieopodal wioski, w której gracz rozpoczął grę znajduje się postać budowniczego. Po podejściu do niego okazuje się, że
można z nim porozmawiać. Jak wskazuje pole dialogowe nazywa się on Rhodan i potrzebuje pomocy. Zapytany w czym trzeba mu
pomóc, prosi gracza o pomoc w wybudowaniu schronienia, gdyż w ostatnim czasie stracił cały swój dobytek w pożarze i
teraz nie ma gdzie mieszkać. Za pomoc oferuje niewielką zapłatę.

Gracz proponuje mu wybudowanie namiotu, jednakże wymaga to zasobów, których nie posiada. Zapytawszy Rhodana gdzie mógłby
je zdobyć, dowiaduje się, że na zachodzie na skraju lasu leżą kłody oraz kamienie, które może spróbować zebrać. Zgodnie
z sugestią, gracz postanawia udać się w to miejsce, aby uzbierać wymagane surowce.

Po zebraniu zasobów wraca porozmawiać z Rhodanem. Dowiaduje się od niego, że gdy mu wskaże odpowiednie do budowy namiotu
miejsce, to postać podejdzie i go wybuduje. Tak jak został poinstruowany, gracz wybiera wystarczająco płaskie miejsce,
które nie jest zajęte przez jakiś inny obiekt.

Po zatwierdzeniu Rhodan podbiega do powstałego fundamentu i rozpoczyna bydowę, wspomagając się
młotkiem. Gdy mężczyzna skończył pracę gracz może podejść z nim porozmawiać i odebrać swoją nagrodę.

