\subsection{Navmesh (Bartosz Strzelecki)}\label{ss:navmesh}

Komponent Unity \texttt{Navmesh} jest podstawowym elementem wykorzystywanym w przypadku znajdywania ścieżek.
Jest to mechanizm pozwalający na przechowywanie wyspecjalizowanych danych, które reprezentują
powierzchnie, po których mogą poruszać się agenty sztucznej inteligencji.
W skrócie \texttt{NavMesh} to "Siatka generowana przez Unity w celu przybliżenia obszarów, po których można chodzić i przeszkód w
otoczeniu, w celu znalezienia ścieżki i nawigacji kontrolowanej przez sztuczną inteligencję" \cite{unity}.

Aby zacząć korzystać z komponentu należy wygenerować mapę w edytorze Unity.
W ramach tego procesu wykonywane są obliczenia mające na celu wykrycie powierzchni,
po której może poruszać się dany agent. Ten system bierze pod uwagę kąt nachylenia
powierzchni, szerokość przejścia, jak i wysokość stropu.

W trakcie rozgrywki komponent \texttt{NavMesh Agent} wykorzystuje wcześniej wygenerowane dane
do wyznaczenia najlepszej ścieżki do celu. Z poziomu skryptów można dynamicznie modyfikować powierzchnię
nawigacyjną, umożliwiając w ten sposób uzyskanie poruszających się przeszkód i dynamicznie powstających budynków.

\begin{figure}[h!]
    \centering
    \includegraphics[width=0.9\textwidth]{images/navmesh.png}
    \caption{System nawigacji w Unity.}
\end{figure}

Podsumowując, system \texttt{NavMesh} istotnie upraszcza zadanie odnajdywania ścieżki, co pozwala na łatwe zaimplementowanie
realistycznych zachowań agentów sztucznej inteligencji. Znacznie ułatwia też zadanie tworzenia świata gry ze względu na automatyczny
sposób generowania danych nawigacyjnych.

