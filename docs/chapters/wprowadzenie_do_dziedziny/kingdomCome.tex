\section{Sterowanie postacią oraz walka (Bogna Lew)}\label{s:walka}
Udostępnianie graczowi jego własnej postaci jest cechą charakterystyczną raczej komputerowych gier fabularnych niż gier
strategii czasu rzeczywistego. Jednakże jest to ciekawe rozwiązanie, które w znaczny sposób urozmaica rozgrywkę oraz
wpływa na stopień zaangażowania użytkownika.

Przykładem gry implementującej łatwy w obsłudze sposób sterowania postacią jest gra The Elder Scrolls V: Skyrim. Umożliwia
ona graczowi możliwość poruszania się postacią za pomocą klawiszy "W", "A", "S" oraz "D". Dodatkowo użytkownik może
zmieniać prędkość swojego bohatera, przytrzymując klawisze "Alt" bądź "Ctrl", które odpowiednio powodują zwolnienie i
przyspieszenie tempa przemieszczania się. Do rozglądania się wykorzystywana jest mysz, której ruch powoduje obrót postaci
wokół własnej osi.

Innym tytułem wartym uwagi jest Kingdom Come: Deliverance. Jest to gra osadzona w realiach Europy Środkowej na początku
XV wieku. Godny uwagi jest jej mechanizm walki. Twórcy skupili się na jak najdokładniejszym oddaniu średniowiecznego
stylu walki. W tym celu skrupulatnie przestudiowali, w jaki sposób władano mieczem w tamtych czasach, a następnie w
pełni oddali to w grze. Wykorzystali do tego tysiące animacji oraz starannie oddali fizykę pojedynków. W efekcie powstał
realistyczny mechanizm walki, który umożliwia graczowi parowanie, zadawanie ciosów oraz blokowanie.

Kolejnym interesującym tytułem jest gra Mount\&Blade. Podobnie jak w przypadku Skyrima, gracz steruje swoją postacią za
pomocą klawiszy  "W", "A", "S" oraz "D". Jednakże w przypadku Mount\&Blade ruch myszą nie powoduje obrotu całej postaci,
a jedynie kamery. Zmiana kierunku odbywa się jedynie za pomocą klawiszy sterujących. Dzięki temu gracz może zobaczyć, co
się dzieje za nim bez konieczności zmiany kierunku ruchu bądź zatrzymania się. Powoduje to też pewne kłopoty z zachowaniem
realizmu, gdyż w prawdziwym świecie nie jest możliwe zobaczenie czegoś bez konieczności zwrócenia się w tę stronę.

