\section{Opis świata gry (Bogna Lew)}
Fabuła wytwarzanej gry ma zostać osadzona w realiach wczesnośredniowiecznych. Została ona zainspirowana Celtami, których
w tym okresie można było spotkać głównie w Irlandii. Z tego powodu mapa świata gry będzie prezentować górzystą wyspę na
której gracz będzie mógł znaleźć niewielką wioskę oraz obozowiska.

Gracz będzie mieć do dyspozycji swoją postać, którą będzie mógł bezpośrednio sterować. W trakcie gry użytkownik będzie
mógł spotkać postaci niezależne z którymi będzie mógł wchodzić w interakcje i które mogą mu zlecić wykonanie zadania.
W ich realizacji będą mu pomagać jednostki z którymi się zaprzyjaźni w trakcie rozgrywki i którym będzie mógł wydawać
komendy zgodnie z ich typem. Dodatkowo w trakcie eksploracji świata natrafi na nieprzyjazne postacie z którymi
będzie toczyć walki. Grę urozmaicą postaci zwierząt, które mogą być neutralne, bądź agresywne wobec gracza.

Gra będzie udostępniać trzy podstawowe surowce za które gracz będzie mógł budować budynki. Gracz będzie mógł pozyskiwać
zasoby na dwa sposoby. Pierwszym z nich jest wykonywanie zadań za które może uzyskać nagrody w postaci pewnej ilości
surowców. Kolejnym sposobem jest budowanie obiektów, które zajmują się produkcją zasobów, przynosząc graczowi stały
dochód.
